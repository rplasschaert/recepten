---
title: Mac & cheese met prei en bloemkool
layout: recept.njk
category: koken
ingredients:
- 300 g macaroni (kooktijd 5 à 8 minuten)
- 850 ml ongezoete (plantaardige) melk
- 2 tl uienpoeder
- 1 tl knoflookpoeder
- Flinke snuif nootmuskaat
- 1 flinke tl gedroogde oregano
- 1/2 el of 1/2 blokje groentebouillon
- 500 g bloemkool
- 1 (smalle) stengel prei
- 250 g geraspte (vegan) kaas (zie tips)
- 400 ml Inex Haver Cuisine
- 50 g geraspte (vegan) Parmezaanse kaas
- Rijstolie, zwarte peper en zeezout
tags: ["koken", "koreaans", "rijst", "gehakt", "kimchi", "ei"] # Optioneel
---

## Instructies

1. Verwarm de oven voor op 200 °C (heteluchtstand).
2. Doe de macaroni in de ovenschaal en meng met de melk, het uienpoeder, knoflookpoeder, de nootmuskaat en oregano. Verbrokkel de groentebouillon er zo fijn mogelijk over. Kruid met peper en zout en meng goed.
3. Snijd de bloemkool in kleine roosjes. Spoel de prei en snijd (inclusief het groen) in fijne ringen. Meng de groenten in een kom met wat rijstolie, peper en zout en verdeel over de macaroni. De laag groenten zorgt ervoor dat de melk niet verdampt.
4. Zet voorzichtig in de oven en bak 30 minuten. Dreigen sommige groenten aan te branden? Roer de groenten dan om, zodat de bruine randjes onderaan zitten. Roer de groenten nog niet door de macaroni. Weeg ondertussen de kaas af.
5. Haal de schaal uit de oven en zet de grill van je oven aan.
6. Roer de groenten en macaroni om: die moeten gaar zijn. Voeg een groot deel van de geraspte kaas toe (niet de Parmezaanse kaas). Houd 2 flinke handenvol kaas opzij om te gratineren. Meng goed tot de kaas smelt en de saus dikker wordt.
7. Giet er de Inex Haver Cuisine bij en roer om. Gebruik gerust slechts de helft (200 milliliter in plaats van 400 milliliter) als je voldoende saus lijkt te hebben. Je moet een romige, smeuïge saus bekomen. Proef en kruid bij met peper en zout. Strijk het oppervlak glad met een spatel.
8. Verdeel de Parmezaanse kaas en de rest van de geraspte kaas over de macaroni en zet enkele minuten onder de grill tot de kaaskorst goudbruin is.
9. Laat de hete schotel eventueel een kwartier op tafel rusten voor je hem aansnijdt. Dat kan helpen om de saus zo nodig nog wat te laten indikken.