---
title: Creamy chicken pot pie
layout: recept.njk
category: koken
ingredients:
- 1 grote gele ui (140 g)
- 2 tenen knoflook
- 2 medium wortels (220 g)
- 1 smalle of 1/2 dikke prei
- 3 stengels selder
- 125 g champignons
- 1 pakje vegan kipstukjes (160 g)
- 1 flinke tl kippenkruiden
- 400 g vastkokende aardappelen
- 4 à 5 takjes verse tijm of
- 1 tl gedroogde tijm
- 200 ml haverroom
- 1 el mosterd
- 1 el bloem
- 1 el maïzena
- 2 blaadjes laurier
- Rijstolie, zwarte peper en zeezout
tags: ["koken", "koreaans", "rijst", "gehakt", "kimchi", "ei"] # Optioneel
---

## Instructies

1. Verwarm de oven voor op 220 °C (heteluchtstand). Plaats het rooster op een van de onderste rails.
2. Snipper de ui fijn. Pel de knoflook en verwijder de kern. Snijd de wortels, prei en selder in fijne (halve) ringen van 5 millimeter. Spoel en dep goed droog. Snijd de champignons in 4 stukken en grote exemplaren in 6 of 8.
3. Doe de ui, de geperste knoflook en de groenten in een mengkom. Halveer de grotere kipstukjes en meng ze onder de groenten. Kruid met peper en kippenkruiden en voeg een flinke scheut rijstolie toe. Roer om, zodat alles bedekt is met een laagje olie en kruiden. Stort alles in de ovenschaal. De ovenschaal zal tot de rand gevuld zijn, maar de groenten krimpen nog heel wat.
4. Zet de schotel in de oven en bak 20 minuten. Roer halverwege om of vroeger als de bovenste groenten te bruin worden.
5. Snijd de aardappelen (ongeschild) in fijne plakjes (4 à 5 millimeter).
6. Breng 150 ml water aan de kook in de waterkoker. Rits de blaadjes van de takjes tijm en hak grof. Je hebt minstens 1,5 theelepel nodig.
7. Meng de room, tijm en mosterd in een maatbeker en kruid bij met peper en zout. Roer het hete water bij de room net voor je de schotel uit de oven haalt.
8. Haal de schotel uit de oven. Er zou geen vocht onder in de ovenschaal mogen liggen. Strooi de bloem en maizena over de groenten en meng goed (pas op, de schotel is heet!). Giet de roommengeling erbij, roer om en duw twee laurierblaadjes tussen de groenten.
9. Leg de aardappelplakjes erop. Ze mogen elkaar voor een derde of voor de helft overlappen. Strijk rijkelijk in met rijstolie en kruid met peper en zout.
10. Zet in de oven en bak 20 minuten tot de aardappelen krokant en gaar zijn. Serveer met een slaatje.