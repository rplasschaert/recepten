---
title: Chocolate chip cookies
layout: recept.njk
category: bakken
ingredients:
  - 190 gram patentbloem
  - 200 gram kristalsuiker
  - 1 theel. vanille-extract
  - 50 gram ongezoete appelmoes
  - ½ theel. fleur de sel
  - 120 gram plantaardige boter, op kamertemperatuur
  - ½ theel. baksoda
  - 50 gram gedroogde kersen
  - 50 gram pure-chocoladecouverture
  - 40 gram hazelnoten, grof gehakt
  - 50 gram witte basterdsuiker
  - 30 gram hazelnootpasta (als in; pindakaas van hazelnoten, geen Nutella)  
tags: ["bakken", "brood", "zuurdesem", "bakken"] # Optioneel
---

## Instructies

1. Gebruik het liefst een pan met dikke bodem, zoals een Le Creuset-pan. Zet het vuur middelhoog en verdeel de bloem over de bodem van de pan. Gebruik een houten spatel om de bloem regelmatig om te scheppen. Het zal in het begin lijken alsof er niks gebeurt, maar het kan ineens erg snel gaan. Blijf dus opletten. De bloem is klaar wanneer hij sterk naar popcorn ruikt en de kleur van rietsuiker heeft. Schep de bloem meteen in een kom zodat het niet verbrandt in de pan. Laat de bloem afkoelen.
2. Meng intussen de kristalsuiker, het vanille-extract, de appelmoes, het zout en de boter in de kom van een mixer met vlinderhaak. Mix op middelhoge snelheid tot de boter zalvig en licht van kleur is. Voeg de afgekoelde bloem (anders smelt de boter) samen met de baksoda toe en meng nog even op lage snelheid. Zodra het deeg samenkomt voeg je de kersen, chocolade en grof gehakte hazelnoten toe. Maak een bol van het deeg, dek af met vershoudfolie en zet 15 minuten in de koelkast.
3. Verwarm de oven voor tot 180 °C hetelucht. Meng de witte basterdsuiker met de hazelnootpasta in een kleine kom. Haal het deeg uit de koelkast en roer het suiker-hazelnootpastamengsel grof door het deeg. Dat zal gaan karamelliseren in de oven waardoor deze koekjes krokant en zacht tegelijkertijd zullen worden.
4. Gebruik een ijsschep (of je handen) om 10 deegballen op een bakplaat bekleed met bakpapier te leggen. Zorg voor genoeg ruimte tussen de koeken. Bak ze ongeveer 14 minuten. Laat ze 5 minuten afkoelen op de bakplaat en leg ze dan op een rooster om volledig af te koelen.